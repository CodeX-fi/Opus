# Pdf-tiedostot

---

## Erota kaikki

Tämä pikatoiminto erottaa valitusta asiakirjasta kaikki kirjanmerkit erillisiksi tiedostoikseen. Valittuasi toiminnon sinulta kysytään tallennuskansiota. Mikäli valitusta tiedostosta ei löydetä yhtään kirjanmerkkiä, siitä ilmoitetaan erikseen.

## Erota liitteet

Toiminto vastaa edellä selostettua Erota kaikki -toimintoa sillä erotuksella (😏), että tiedostosta erotetaan ainoastaan ne kirjanmerkit, joiden nimi alkaa sanalla "liite" (kirjoitettuna isolla tai pienellä alkukirjaimella). Asiakirjasta erotellaan tyypillisesti sen sisältämät liitteet, joten tämä toiminto voi nopeuttaa mainittujen kirjanmerkkien käsittelyä, jos ne on nimetty vaaditulla tavalla.

## Luo työkappale

Työkappaleen luonnin pikatoiminto luo valitsemastasi yksittäisestä tiedostosta työkappaleen. Työkappaleesta poistetaan allekirjoitus ja, mikäli niin on valittu käyttöliittymän asetuksissa, kiinnitetään siihen sisältyvät salausmerkinnät.

## PDF-A

Tällä toiminnolla valitusta tiedostosta luodaan pdf/a -standardia noudatava, arkistointikelpoinen tiedosto.

**Huom!** Toiminnon käyttäminen edellyttää, että PDF-Tools on asennettu oletussijaintiin Program Files -kansioon. Mikäli PDF-Tools ohjelmistoa ei löydy, siitä ilmoitetaan.

---

> "Guess what! I've named a boil on my ass after you. It, too, bothers me every time I sit down." - Gheed
